<html>
<head>
<title>Reva home page</title>
</head>
<body>
	<div id="content">
		<wicket:extend>
			<h1>Registratie van het eerste verblijfadres</h1>
			<p>In Bestuurlijke Overleggen over EU-arbeidsmigratie hebben
				gemeenten aangegeven inzicht te willen in het eerste verblijfadres
				van niet-ingezetenen in Nederland. Het eerste verblijfadres kan
				volgens gemeenten meer inzicht geven in het aantal niet-ingezetenen,
				dat in een gemeente verblijft en het eerste verblijfadres kan door
				gemeenten worden gebruikt voor bijvoorbeeld controle op overbewoning
				of gemeentelijke belastingen.</p>
			<p>Als niet-ingezetenen toch langer dan 4 maanden in een periode
				van 6 maanden in Nederland gaan verblijven, en dus als ingezetene in
				de basisregistratie moeten worden ingeschreven, kunnen gemeenten de
				persoon in kwestie via het eerste verblijfadres proberen te bereiken
				en de kwaliteit van de basisregistratie hoog houden, door hen op te
				roepen zich alsnog als ingezetenen in te komen schrijven. De
				gemeenten kunnen zo nodig ook ambtshalve de inschrijving in orde
				maken, dus zonder aangifte van de betreffende persoon.</p>
			<p>De inschrijfvoorzieningen voor niet-ingezetenen (de zogenaamde
				RNI-loketten) kunnen een ondersteunende rol vervullen bij de
				vastlegging van het eerste verblijfadres, omdat dit het eerste
				contactmoment met de niet-ingezetene is. De gemeenten kunnen dat
				moment ook gebruiken om hen goed te informeren over het belang van
				een goede inschrijving in de GBA als ze langer in Nederland
				verblijven. Aan de andere kant moet worden bedacht dat het eerste
				verblijfadres juist bij deze categorie niet-ingezetenen een vluchtig
				gegeven kan zijn. Om die reden wordt dit gegeven dan ook niet in de
				basisregistratie personen opgenomen en is in maart 2013 door de
				Minister van BZK besloten om samen met de gemeenten Rotterdam, Den
				Haag, Westland en Schiedam een pilot te doen voor het vastleggen en
				het gebruiken van het eerste verblijfadres. De pilot zal een jaar
				duren. Deze voorlopige registratie wordt aangeduid als REVA:
				registratie eerste verblijfadres.</p>
			<p>Voor extra ondersteuning kunt u terecht bij de servicedesk
				deze is langs de volgende wegen te bereiken:</p>
			<table style="width: 300px">
				<tbody>
					<tr>
						<td>Telefoonnummer:</td>
						<td>070-7000981</td>
					</tr>
					<tr>
						<td>E-mail:</td>
						<td>servicedesk-reva@ictu.nl</td>
					</tr>
				</tbody>
			</table>
		</wicket:extend>
	</div>
</body>
</html>
